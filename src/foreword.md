# Prefazione

Non è sempre stato così chiaro, ma il linguaggio di programmazione Rust è fondamentalmente basato sull'*empowerment*: non importa che tipo di codice tu stia scrivendo in questo momento, Rust
ti potenzia per raggiungere obiettivi sempre più grandi, per programmare con maggior sicurezza di te in una più vasta varietà di campi rispetto a quanto tu abbia già fatto prima.

Prendi, per esempio, lavori al “system-level” nei quali armeggiare con i dettagli più a basso livello di gestione della memoria, data representation, e concorrenza. Generalmente, questi campi della programmazione sono visti come arcani, accessibili solo da una selezione di pochi che hanno dedicato gli anni necessari nell'apprendimento delle metodologie necessarie ad evitare le sue insidie. E anche chi la pratica lo fa con attenzione, per timore che il loro codice resti aperto ad
exploit, crash, o corruzione.

Rust abbatte queste barriere eliminando le vecchie insidie di questa branca della programmazione e fornendo un set di strumenti amichevole e rifinito, che ti possa aiutare mentre procedi nel tuo percorso. Programmatori che necessitano di “scavare” ed ottenere un controllo di più basso livello possono farlo con Rust, senza prendersi i consueti rischi di crash o falle di sicurezza, e senza dover apprendere quali sono i punti più fragili di una toolchain volubile. Meglio ancora, il linguaggio è progettato per guidarti naturalmente verso codice affidabile ed efficiente in termini di velocità ed utilizzo della memoria.

Programmatori che lavorano già con codice a basso livello possono usare Rust per alzare le loro ambizioni. Per esempio, introdurre meccanismi di parallelismo in Rust è un'operazione relativamente poco rischiosa: il compilatore troverà per te i classici errori che si commettono solitamente in questo tipo di operazioni. E potrai implementare ottimizzazioni più aggressive nel tuo codice avendo la sicurezza che non introdurrai accidentalmente crash o vulnerabilità.

Ma Rust non è limitato alla programmazione di basso livello. È abbastanza espressivo ed ergonomico da poter creare applicazioni CLI (a riga di comando), web server, e molti altri generi di codici piuttosto piacevoli da scrivere — troverai dei semplici esempi di entrambi più avanti nel libro. Lavorare con Rust ti permette di costruire una serie di abilità che ti torneranno utili in diversi campi; puoi imparare Rust scrivendo una web app, per poi applicare ciò che hai imparato per fare programmi per il tuo Raspberry Pi.

Questo libro abbraccia totalmente il potenziale di Rust di potenziare i suoi utenti. È un testo amichevole ed approcciabile che intende aiutarti a migliorare non solo le tue conoscenze di Rust, ma anche la tua sicurezza e le tue ambizioni come programmatore in generale. 

Quindi buttatici a capofitto e preparati ad apprendere — e benvenuto nella Community di Rust!

— Nicholas Matsakis and Aaron Turon
